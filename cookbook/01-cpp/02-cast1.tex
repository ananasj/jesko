%Tu si môžete zaznačiť, že pracujete na danej veci. V prípade, že ste napísali
%len časť a ďalej už nechcete, alebo ste hotoví tak sa odtiaľ odpíšte. Bolo by
%však fajn, aby jedu vec robil jeden človek ak celok a zvyšný len kontrolovali
%vypracuva: Jano
%gram. opravy Maja
\input ../../include/include.tex

\begin{document}

\velkynadpis{Pokračovanie C++}

\textit{Ako správne používať tento študijný text: Milý čitateľ, chystáš sa
prečítať si kuchárku o základoch programovacieho jazyka C++. Najdôležitejšie
pri učení sa nového programovacieho jazyka je poriadne si ho precvičiť. Preto
počas čítania narazíš na niekoľko úloh, ktoré ti odporúčame vyriešiť a
naprogramovať.  Má to dopomôcť k tomu, aby si si všetko lepšie zapamätal a dostal
do krvi.}

\textit{Tento text je napísaný aj pre ľudí, ktorí nikdy program nevideli. Pokiaľ
už máš nejaké základy z programovania, môžeš pokojne preskakovať tie časti,
ktoré ovládaš.}

\nadpis{Obsah:}
\begin{itemize}
    \vspace{-8pt}
    \item komentáre
    \vspace{-5pt}
    \item podmienky
    \vspace{-5pt}
    \item cykly 
    \vspace{-5pt}
    \item načítavanie vstupu
    \vspace{-5pt}
    \item polia
\end{itemize}

\medskip

\kapitola{Komentáre}

Často z dôvodu väčšej prehľadnosti alebo zrozumiteľnosti píšeme do kódov komentáre,  
čiže text, ktorý nie je určený pre kompilátor a počítač, ale je určený pre ľudí,
ktorí si kód pozerajú. 

Z hľadiska funkčnosti programu sa správa, ako keby tam ani nebol.
My si pomocou nich budeme občas niečo vysvetľovať. 
Jednoriadkové komentáre píšeme pomocou \verb!//!. Všetko, čo je za touto dvojicou
znakov až do konca riadku sa ignoruje.

Viacriadkové komentáre uzatvárame medzi \verb!/*! a \verb!*/!.

\lstlang{cpp}\begin{lstlisting}
\\ toto je jednoriadkovy komentar
int main(){
    /*
        viac riadkovy komentar moze vyzerat napriklad takto.
        Do vnutra mozeme napisat vsetko okrem
        hviezdicky a lomitka, ktore komentar ukoncuju
    */
    
    int x = 0; // do x priradime 0
}
\end{lstlisting}

\kapitola{Podmienky alebo rozhodnutia}

Bez toho, aby sa program vedel rozhodovať, by sme ďaleko nezašli. Vo väčších
aplikáciach je dôležité interagovať s užívateľom -- \verb!ak! užívateľ stlačí
toto tlačidlo, spravím toto, \verb!inak!  nerobím nič a podobne. 

V našich programoch môžeme chcieť, aby sa program správal odlišne, keď je v
nejakej premennej párne číslo a odlišne, keď je tam nepárne.

Na rozhodovanie v jazyku C++ slúži príkaz \verb!if! (po slovensky 'ak') so
syntaxou \verb!if (<podmienka>) <príkaz-t>! alebo \verb!if (<podmienka>) <príkaz-t> else <príkaz-f>!
('else' = 'inak'). Jeho správanie je veľmi intuitívne, pokiaľ je
\verb!<podmienka>! pravdivá, vykoná sa \verb!<príkaz-t>!.  Pokiaľ je podmienka
nepravdivá, tak vykoná to, čo je za \verb!else! alebo sa nevykoná nič, ak tam
slovíčko \verb!else! nie je.

Príklady použitia:
\lstlang{cpp}\begin{lstlisting}
int x = 1;

if (x == 7) 
    printf("x je sedem\n");
else
    printf("x nie je sedem\n");

if (x > 0)
    printf("x je kladne cislo\n");

if (x > 0)
    if (x < 2)
        printf("x je jedna\n");
\end{lstlisting}

Pokiaľ chceme vykonať viac príkazov, stačí miesto \verb!<príkaz>! napísať
\verb!{! \verb!<príkaz-1>;! \verb!<príkaz-2>;! \verb!...!  \verb!<príkaz-n>;!
\verb!}! takto:
\lstlang{cpp}\begin{lstlisting}
int x = 1;
if (x != 7){
    printf("x nie je sedem\n");
    x = 7;
    printf("preto som zmenil x na sedem\n");
} else {
    printf("x nie je sedem\n");
    printf("takze nemusim nic robit\n");
}
\end{lstlisting}

\medskip

Čo všetko môže byť podmienka? Podmienkou môže byť ľubovoľný výraz, ktorý má
hodnotu typu bool (v prípade, že výraz nevracia hodnotu typu bool, pretypuje sa).  Keď má výraz
hodnotu true, považujeme ho za pravdivý, false je nepravdivý.

Poznáme mnoho operátorov, ktoré vracajú true/false. 

Napríklad \verb'==', \verb'!=', \verb'<=', \verb'>=', \verb'<' a \verb'>' patria medzi binárne
operátory (t.j. dávame ich medzi dva výrazy, napr. \verb!(a + 7) <= (b * 2)!).
Správanie je opäť intuitívne, \verb'a < b' je true vtedy, keď \verb!a! je menej ako
\verb!b!.  \verb'!=' znamená nerovná sa, čiže \verb'a != 0' vráti \verb!true!, keď
\verb!a! nie je 0. Pozor, nesmieme si zameniť \verb'a == b' a \verb'a = b'.  Prvé z
toho je výraz, ktorý vráti \verb!true!, v prípade, že \verb!a! má rovnakú hodnotu
ako \verb!b!. Druhá vec je normálne priradenie, takže do \verb!a! vloží hodnotu \verb!b!-čka,
a následne vráti novú hodnotu \verb!a!. Preto \verb!if (a = 7)! vráti \verb!true!
bez ohľadu na pôvodnú hodnotu \verb!a! a navyše zmení hodnotu \verb!a! na sedem.  Na toto
si treba dávať fakt veľký pozor. 

Potom poznáme aj logické operátory, \verb!&&!(a zároveň), \verb!||!(alebo) a
\verb'!'(nie je pravda, že). Ktoré sa správajú opäť intuitívne.  
\verb!(a == 7) && (b < 3)! je \verb!true! práve vtedy, keď \verb!a! má hodnotu 7 a
\verb!b! je menej ako 3. \verb!(a == 3) || (b < 7)! je pravda, keď platí aspoň jedna
z podmienok \verb!(a == 3)!, \verb!(b < 7)!. \verb'!' robí z 
\verb!false! \verb!true! a z \verb!true! \verb!false!, takže napr. \verb'!(a < 3)' je
ekvivalentné s \verb'a >= 3'.  Zaujímavé je, že \verb!||! a \verb!&&! sa
správajú šetrne, napríklad ak máme \verb!a || b! a vieme, že \verb!a! je true, tak
nemusíme vyhodnocovať \verb!b! ('pravda alebo hocičo' je stále pravda). A v C++ sa
to teda ani vyhodnocovať nebude.  Preto zatiaľ čo \verb!(true && a = 5)! a
\verb!(false || a = 5)!  zmenia hodnotu \verb!a! na 5, \verb!(false && a = 5)! a
\verb!(true || a = 5)! ju nechajú na pokoji (príkaz a = 5 sa nevykoná).

\medskip

Tiež si netreba mýliť \verb!&&! s \verb!&!(bitwise and) a \verb!||! s
\verb!|!(bitwise or). Dvojité verzie pracujú s bool-mi, teda najprv sa pokúsia
pretypovať operandy na booly a potom vyrobia nový bool. \verb!(10 || 6)! je true.
Jednoité verzie rozbijú číslo na bity, s každým bitom spravia operáciu zvlášť
(0 = false, 1 = true) a výsledné bity poskladajú naspať do čísla. 
$(10 | 6) = (1010_2 | 110_2) = 1110_2 = 14$.  Bitová verzia 
\verb'!' je \verb'~'.

Treba si dávať pozor na prioritu (precedenciu) operátorov (tak ako násobenie má
prednosť pri sčítaní, aj ostatné operátory majú medzi sebou nejakú hierarchiu).
A aby toho nebolo málo, niektoré veci sa vyhodnocujú sprava doľava a niektoré
zľava doprava. Kompletný prehľad nájdete napríklad na
\url{http://en.cppreference.com/w/cpp/language/operator\_precedenceu} Dôležité
je, že ak si nie ste istí, tak zátvorkujte, inak sa to správa relatívne
rozumne.

\medskip

Vyriešte v testovači úlohy \textbf{cpp05(Rovnaké čísla)}, \textbf{cpp06(Akéže je znamienko?)}, \textbf{cpp07(Najmenší)},
\textbf{cpp08(Prostredný)}, \textbf{cpp09(Priemer)}, \textbf{cpp10(Zvyšok po delení 7)} a \textbf{cpp11(Nenajväčší)}.

\cvicenie Akú pravdivostnú hodnotu má výraz 
\verb'( (!7 == false) && (0 | (a = 5)) <= 4 )'?

\cvicenie Akú hodnotu má \verb!((23 | 32) & 30)!? 

\riesenie \verb'( (!7 == false) && (0 | (a = 5)) <= 4 )' $\rightarrow$
\verb'( ( false == false) && (0 | 5) <= 4 )' $\rightarrow$
\verb'( ( true ) && (5) <= 4 )' $\rightarrow$ \verb'( true && false )' $\rightarrow$ \verb'false'

\riesenie $((23 | 32) \& 30) = ((10111_2 | 100000_2) \& 11110_2) = (110111_2 \&
11110_2) = 10110_2 = 22$

\kapitola{Cykly alebo opakovanie}

Ako by ste 10 krát vypísali "ahoj"? Spravili by ste to takto?
\lstlang{cpp}\begin{lstlisting}
printf("ahoj\n");
printf("ahoj\n");
printf("ahoj\n");
printf("ahoj\n");
printf("ahoj\n");
printf("ahoj\n");
printf("ahoj\n");
printf("ahoj\n");
printf("ahoj\n");
printf("ahoj\n");
\end{lstlisting}
A čo keby ste chceli vypísať "ahoj" tisíckrát, alebo milionkrát?

Nebojte sa, aj na toto programátori mysleli a vymysleli cykly.  Najjednoduchší
cyklus je \verb!while! cyklus. Jeho syntax je 
\verb!while(<podmienka>) <príkaz>! prípadne namiesto \verb!<príkazu>! 
môžeme napísať viacero príkazov zabalených v \verb!{}!.

Tento cyklus funguje veľmi jednoducho - dokým je podmienka splnená, opakuje
príkaz. Vysvetlíme si to na príklade.
\lstlang{cpp}\begin{lstlisting}
int i = 0;
while(i < 10){
    printf("ahoj\n");
    i = i+1;
}
\end{lstlisting}
Najprv nastavíme \verb!i! na 1. Následne budeme vykonávať vnútro \verb!{}! pokiaľ 
\verb!i < 10!. Keďže vo vnútri \verb!{}! zväčšíme \verb!i! vždy o 1, celý cyklus sa zopakuje
10 krát, až kým sa nestane, že \verb!i == 10! a teda \verb'!(i < 10)' a teda cyklus
skončí.  Preto aj tento program vypíše "ahoj" 10 krát. Prerobiť ho, aby vypísal
"ahoj" tisíckrát by nám nerobilo žiaden problém však?

Ešte poznamenajme, že miesto \verb!i = i+1! vieme písať \verb!i += 1! alebo
dokonca \verb!i++!, či \verb!++i!.

\medskip

Vyššie uvedená konštrukcia -- nainicializujeme premennú, pokým premenná nie je
nejaká, robíme niečo je natoľko častá, že jej programátori vymysleli nový
názov. \verb!for(<príkaz1>; <podmienka>; <príkaz2>)!\\ \verb!<príkaz-telo-cyklu>!
najprv vykoná \verb!<príkaz1>!, následne kým platí podmienka vykonáva
\verb!<príkaz-telo-cyklu>! a \verb!<príkaz2>!.

Vyššie uvedený program s \verb!while!om teda vieme prepísať na
\lstlang{cpp}\begin{lstlisting}
for(int i = 0; i<10; ++i)
    printf("ahoj\n");
\end{lstlisting}

Samozrejme, premennú i môžeme využiť aj v tele cyklu. Nasledovný program vypíše
čísla 0 až 7, každé na zvlášť riadku.
\lstlang{cpp}\begin{lstlisting}
for(int i = 0; i<8; ++i)
    printf("%d\n", i);
\end{lstlisting}

\cvicenie Napíšte program, ktorý vypíše prvých 50 nepárnych čísel (1, 3,
5 \dots) Zvyšok po delení dvoma (paritu) vieme zistiť napríklad operátorom \verb!%!.
\verb!a % b! vráti zvyšok \verb!a! po delení \verb!b!. Napríklad \verb!47 % 10 == 7!, \verb!10 % 2 == 0!.
Pozor treba dávať na záporné čísla, \verb!-13 % 5 == -3!.

\riesenie Predvedieme si tri spôsoby. 
\lstlang{cpp}\begin{lstlisting}
for(int i = 0; i<100; ++i)
    if (i%2 == 1)
        printf("%d\n", i);

for(int i = 0; i<50; ++i)
    printf("%d\n", 2*i + 1);

for(int i = 1; i<100; i+=2)
    printf("%d\n", i);
\end{lstlisting}

Pri cykloch si treba dávať pozor, keďže sa môžu zacykliť a potom váš program
bude bežať donekonečna (kým ho nezabijete).  Príklady nekonečných cyklov sú
napr. \verb!while(true);! \verb!for(int i = 10; i>0; ++i);! ale aj
\verb!while(a<7);! (lebo premenná a sa v cykle nemení).

\medskip

Cykly a podmienky sa samozrejme dajú do seba ľubovoľne veľakrát vkladať,
napríklad ako v nasledujúcom nezmyselnom programe.

\lstlang{cpp}\begin{lstlisting}
int a = 7;
while(a<70) {
    if (a == 2) {
        a = 31;
    } else {
        for (int i = 0; i<a; ++i) {
            while(i<a) ++i;
        }
    }
}
\end{lstlisting}

\medskip

Keď už teda ľahkovážne pcháme všelikam zátvorky \verb!{}!, zíde sa nám vedieť
jedna vec o premenných -- majú obmedzenú platnosť. Každá premenná existuje len
v rámci \verb!{}! v ktorých bola vyrobená.  Potom proste zanikne.

\lstlang{cpp}\begin{lstlisting}

int a = 0; // toto je globalna premenna, ta existuje stale a vsade

int main(){
    int b = 0; // tato premenna existuje iba vnutri main()

    if (true) {
        int c = 1;
    }
    c = 7; // !! chyba !! c prestalo existovat na predoslom riadku
    if (true) {
        c = 7; // !! stale chyba !!
    }
    int c = 1;
    if (true) {
        c = 7; // OK
        int b = 3; /*
         Vyrobit novu premennu b vam sice kompilator dovoli
         ale fakt to nerobte (nenazyvajte dve premenne
         vo vnorenych blokoch rovnako). Niekedy sa to moze spravat
         cudne.
        */
    }    

    for(int i; i<a; ++i){
        i+=1; // OK
    }
    i = 7; // !! zasa chyba !! premenna i existovala len v ramci for-cyklu
}
\end{lstlisting}

Vyriešte v testovači úlohy \textbf{cpp12(Cykly sú super)}, \textbf{cpp13(Pásik)},
\textbf{cpp14(Obdĺždnik)}, \textbf{cpp15(Trojuholník)}, \textbf{cpp16(Pyramída)}, 
\textbf{cpp17(Najväčší)}, \textbf{cpp18(Fibonacci)}, \textbf{cpp19(Zväčši)}.

\kapitola{Polia}

Sú situácie, kde si jednoducho neporadíme s obmedzeným množstvom premenných.
(Vedeli by ste načítať $n$ čísel zo vstupu a následne ich vypísať v opačnom
poradí? A čo príklad \textbf{zcpp20(Zväčši v. 2)}?) To sa s obmedzeným množstvom číselných
premenných nedá, pretože ak je na vstupe viac čísel ako máme premenných, tak si
ich nedokážeme zapamätať na neskorší výpis. 

Aj keby sme mali napríklad na vstupe 20 čísel, tak je veľmi nepraktické vyrobiť
si premenné \verb!a0! až \verb!a19!, do ktorých si vstup načítame.

Preto existujú polia. Pole je ako keby skupina premenných rovnakého typu
naukladaných za sebou. V súvislosti s nimi používame hranaté zátvorky
\verb![]!. Pole intov dĺžky 20 vyrobíme napríklad takto \verb!int pole[20];!
Tento príkaz nám vyrobí 20 \verb!int!ových premenných, ku ktorým vieme pristupovať
\verb!pole[0]!, \verb!pole[1]!, \verb!pole[2]!, \dots \verb!pole[19]!.

Pozrite si príklad použitia v nasledovnom programe:
\lstlang{cpp}\begin{lstlisting}
#include<cstdio>
int main(){
    int a[47];
    a[0] = 0;
    a[1] = 1;
    for(int i = 2; i<30; ++i){
        a[i] = a[i-1] + a[i-2];
    }
    for(int i = 0; i<30; ++i)
        printf("%d ", a[i]);
    printf("\n");
}
\end{lstlisting}

Na čo si treba dávať pozor?

Keď pristupujeme mimo poľa, napríklad \verb!int b[40];! \verb!b[53] = 7;!
\verb!b[-1] = 3;! \verb!int a = b[40];! \dots dejú sa zlé veci. Niekedy program
hneď spadne a vyhlási chybu, inokedy pokračuje ďalej a robí čudné veci,
premenným sa záhadne zmení hodnota vykonávajú sa \verb!if!y, ktoré by nemali
atď.  Preto si vždy dávajte veľký pozor, keď používate polia, aby ste
nepristupovali mimo nich.  Pozor treba dávať aj na to, že \verb!int b[40];!
tvoria premenné \verb!b[0]! až \verb!b[39]!  (teda ich je 40, ale premenná
\verb!b[40]! tam nie je).

Pri deklarácii poľa musí byť v \verb![]! konštanta.  \textbf{Nesmiete} spraviť
\verb!int a = 7; int b[a];! hoci vám to kompilátor pravdepodobne dovolí, môžu
sa diať zlé a nepredvídateľné veci.  Pokiaľ chcete pole so závislou veľkosťou,
použite \verb!int *b = new b[a];! ale reálne toto nebudete potrebovať. V
drvivej väčšine úloh máte zadané obmedzenia, napríklad "na vstupe je číslo $n$,
$1\leq n\leq 1000$". Vtedy, keď budete potrebovať pole veľkosti $n$, tak si
môžete natvrdo vyrobiť pole veľkosti 1000 a netrápiť sa.

Odporúčame však vyrábať troška väčšie polia, napríklad keď $n<10000$ tak pole
by mohlo mať veľkosť 10047. Menej ako 1\% nárast nič nepokazí, a trocha pomôže,
ak náhodou siahame o pár políčok ďalej, ako by sme čakali. 

Pamäť počítača má prekvapivo obmedzenú veľkosť. Jeden int zaberá 4 bajty, takže
pole \verb!int velkepole[1000000];! zaberá približne 1MB. Bežne na sútažiach
máte pamäťový limit obmedzený na 64 MB, 256 MB, alebo 1024MB, tak na to treba
myslieť.

Navyše na bežných počítačoch je limitovaná veľkosť lokálnych premenných (tie sú
vo vnútri \verb!main()! alebo iných funkcií) na 8MB, takže to tiež môže robiť
problémy, keď si doma budete spúšťať programy s veľkými pamäťovými nárokmi (na
našom testovači by tento limit nemal byť).

\medskip

Pole je v podstate zase len premenná a z premenných vieme robiť polia, takže aj
z polí vieme robiť polia. Pole polí (dvojrozmerné pole) vieme vyrobiť napríklad
takto \verb!int A[1000][1000];! Takto vieme ísť aj ďalej, len treba zasa dávať
pozor na pamäť \verb!int A[100][100][100][10][10];! zaberá cca 400MB.

\medskip

Ak chceme, tak môžeme polia vyplniť už pri deklarácii, napríklad 
\verb!int a[5] = {1, 2, 3, 4, 5};! Dokonca vtedy si kompilátor dokáže sám
pozrieť počet prvkov, takže stačí napísať. \verb!int a[] = {1, 2, 3, 4, 5};!

Pri viacrozmerných poliach môžeme nenapísať len prvé číslo, napr. 
\verb!int a[][2][1]! \verb!=! \verb!{ {{1}, {2}}, {{3}, {4}}, {{5}, {6}} };!

Toto vieme robiť len pri deklarácii, takže \verb!int a[2];! \verb!a = {1, 2};!
nefunguje.

\medskip

Vyriešte v testovači úlohy \textbf{cpp20(Zväčši v. 2)}, \textbf{cpp21(Súčet menších)},
\textbf{cpp22(Počet najmenších)}, \textbf{cpp23(Rozdiel)}, \textbf{cpp24(Súčtová pyramída)}, 
\textbf{cpp25(Výmena)} a \textbf{cpp26(Otočenie)}.

\end{document}


